Hey!

Včeraj smo se spoznali z zankami.
Najprej sem vam pokazal osnove zank in sicer while  in for in nato smo naredili par vaj.

Prva vaja je bila ta, da smo na enkrat 10x izpisali "Abrakadabra".
Naslednja vaja je bila ta, da je uporabnik vnašal števila in dokler ni vpisal števila 0, se je vse skupaj seštevalo v vsoto, ki se nam je na koncu izpisala.
Za vašo vajo sem vam dal, da naredite enak program, samo s to razliko, da sešteva samo soda števila.
Po tej vaji smo naredili še nalogo, kjer izpisujemo Collatzovo zaporedje.

Spet predlagam, da greste ponovno skozi vaje in jih poizkusite rešiti sami.

Imam pa še par domačih nalog:

1. Uporabnik naj vnaša števila in ko vnese 0, naj mu izpiše največje število, ki ga je do sedaj vnesel. (Pazite, pri negativnih številih)
*1.1. Naj izpiše največji in drugo največje število

2. Napišite program, ki bo simuliral hitro blagajno v trgovini. Blagajna naj beleži vsoto, ki jo bo kupec na koncu plačal in tudi povprečno vrednost izdelka.

*3. Program naj izpiše katero število med 1 in 20 ima najdaljše Collatzovo zaporedje

Mislim, da je to to.
Če sem pa kaj pozabil pripeti oz. povedati, me pa le dopolnite :)

Še zadnjič se vidimo v sredo ob 18:00 v III / 3 ali pa preko  https://meet.google.com/jzd-bmnt-mob

https://github.com/khuur/cpp_programiranje

LP Kristjan 